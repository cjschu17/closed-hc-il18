<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iliad</title>
        <editor>YOUR NAME EHERE</editor>

      </titleStmt>
      <publicationStmt>
        <p>Unpublished edition of the Venetus A manuscript for the Homer Multitext project</p>
      </publicationStmt>
      <sourceDesc>
        <p>Edited directly from photography of the manuscript</p>
      </sourceDesc>
    </fileDesc>
  </teiHeader>
  <text>
    <body>
      <div n="18">
        <l n="1">Ὡς οἱ μὲν μάρναντο δέμας πυρὸς αἰθομένοιο·</l>
        <l n="2"><persName n="urn:cite:hmt:pers.pers712">Ἀντίλοχος</persName> δ' <persName n="urn:cite:hmt:pers.pers1">Ἀχιλῆϊ</persName> πόδας ταχὺς ἄγγελος ἦλθε·</l>
        <l n="3">τὸν δ' εὗρε προπάροιθε νεῶν ὀρθοκραιράων.</l>
        <l n="4">τὰ φρονέοντ' ἀνὰ θυμὸν. ἃ, δὴ, τετελεσμένα ῆεν·</l>
        <l n="5">ὀχθήσας δ' ἄρα εἶπε πρὸς ὃν μεγαλήτορα θυμόν·</l>
        <l n="6">ῴ μοι ἐγὼ. τί τ αρ, αῦτε κάρη κομόωντες <rs type="ethnic" n="urn:cite:hmt:place.place96">Ἀχαιοὶ</rs></l>
        <l n="7">νηυσὶν ἔπι κλονέονται ἀτυζόμενοι πεδίοιο·</l>
        <l n="8">μὴ δή μοι τελέσωσι θεοὶ κακὰ κήδεα θυμῷ·</l>
        <l n="9">ὥς ποτέ μοι μήτηρ διεπέφραδε καί μοι ἔειπε</l>
        <l n="10">Μυρμιδόνων τὸν ἄριστον ἔτι ζώοντος ἐμεῖο.</l>
        <l n="11">χερσὶν ὑπὸ <rs type="ethnic" n="urn:cite:hmt:place.place6">Τρώων</rs> λείψειν φάος ἠελίοιο·</l>
        <l n="12">ῆ μάλα δὴ τέθνηκε <persName n="urn:cite:hmt:pers.pers158">Μενοιτίου</persName> ἄλκιμος υἱὸς·</l>
        <l n="13">σχέτλιος. ῆ τ' ἐκέλευον ἀπωσάμενον δήϊον πῦρ.</l>
        <l n="14">νῆας ἒπ’ ὰψ, ϊέναι. μὴ δ' <persName n="urn:cite:hmt:pers.pers172">Ἕκτορι</persName> ῗφι μάχεσθαι·</l>
        <l n="15">ἕως ὁ ταῦθ' ώρμαινε κατὰ φρένα καὶ κατα θυμόν·</l>
        <l n="16">τόφρά οἱ ἐγγύθεν ἦλθεν ἀγαυοῦ <persName n="urn:cite:hmt:pers.pers117">Νέστορος</persName> υἱὸς</l>
        <l n="17">δάκρυα θερμὰ χέων. φάτο δ' ἀγγελίην ἀλεγεινήν·</l>
        <l n="18">ᾤ μοι <persName n="urn:cite:hmt:pers.pers184">Πηλέος</persName> υἱὲ δαΐφρονος. ῆ μάλα λυγρῆς</l>
        <l n="19">πεύσεαι ἀγγελίης. ἣ μὴ ὤφελλε γενέσθαι·</l>
        <l n="20">κεῖται <persName n="urn:cite:hmt:pers.pers158">Πάτροκλος</persName>. νέκυος δὲ δὴ ἀμφιμάχονται</l>
        <l n="21">γυμνοῦ. ἀτὰρ τά γε τεύχε' ἔχει κορυθαίολος <persName n="urn:cite:hmt:pers.pers172">Ἕκτωρ</persName>·</l>
        <l n="22">ὡς φάτο. τὸν δ' ἄχεος νεφέλη ἐκάλυψε μέλαινα·</l>
        <l n="23">ἀμφοτέρῃσι δὲ χερσὶν ἑλὼν κόνιν αἰθαλόεσσαν</l>
        <l n="24">χεύατο κακ κεφαλῆς· χαρίεν δ' ήσχυνε πρόσωπον·</l>
        <l n="25">νεκταρέῳ δὲ χιτῶνι μέλαιν' ἀμφίζανε τέφρη.</l>
        <l n="26">αὐτὸς δ' ἐν κονίῃσι μέγας μεγαλωστὶ τανυσθεὶς</l>
        <l n="27">κεῖτο, φίλῃσι δὲ χερσὶ κόμην ᾔσχυνε δαΐζων.</l>
        <l n="28">δμῳαὶ δ' ἃς Ἀχιλεὺς ληΐσσατο Πάτροκλός τε</l>
        <l n="29">θυμὸν ἀκηχέμεναι μεγάλ' ἴαχον, ἐκ δὲ θύραζε</l>
        <l n="30">ἔδραμον ἀμφ' Ἀχιλῆα δαΐφρονα, χερσὶ δὲ πᾶσαι 30</l>
        <l n="31">στήθεα πεπλήγοντο, λύθεν δ' ὑπὸ γυῖα ἑκάστης.</l>
        <l n="32">Ἀντίλοχος δ' ἑτέρωθεν ὀδύρετο δάκρυα λείβων</l>
        <l n="33">χεῖρας ἔχων Ἀχιλῆος· ὃ δ' ἔστενε κυδάλιμον κῆρ·</l>
        <l n="34">δείδιε γὰρ μὴ λαιμὸν ἀπαμήσειε σιδήρῳ.</l>
        <l n="35">σμερδαλέον δ' ᾤμωξεν· ἄκουσε δὲ πότνια μήτηρ</l>
        <l n="36">ἡμένη ἐν βένθεσσιν ἁλὸς παρὰ πατρὶ γέροντι,</l>
        <l n="37">κώκυσέν τ' ἄρ' ἔπειτα· θεαὶ δέ μιν ἀμφαγέροντο</l>
        <l n="38">πᾶσαι ὅσαι κατὰ βένθος ἁλὸς Νηρηΐδες ἦσαν.</l>
        <l n="39">ἔνθ' ἄρ' ἔην Γλαύκη τε Θάλειά τε Κυμοδόκη τε</l>
        <l n="40">Νησαίη Σπειώ τε Θόη θ' Ἁλίη τε βοῶπις 40</l>
        <l n="41">Κυμοθόη τε καὶ Ἀκταίη καὶ Λιμνώρεια</l>
        <l n="42">καὶ Μελίτη καὶ Ἴαιρα καὶ Ἀμφιθόη καὶ Ἀγαυὴ</l>
        <l n="43">Δωτώ τε Πρωτώ τε Φέρουσά τε Δυναμένη τε</l>
        <l n="44">Δεξαμένη τε καὶ Ἀμφινόμη καὶ Καλλιάνειρα</l>
        <l n="45">Δωρὶς καὶ Πανόπη καὶ ἀγακλειτὴ Γαλάτεια</l>
        <l n="46">Νημερτής τε καὶ Ἀψευδὴς καὶ Καλλιάνασσα·</l>
        <l n="47">ἔνθα δ' ἔην Κλυμένη Ἰάνειρά τε καὶ Ἰάνασσα</l>
        <l n="48">Μαῖρα καὶ Ὠρείθυια ἐϋπλόκαμός τ' Ἀμάθεια</l>
        <l n="49">ἄλλαι θ' αἳ κατὰ βένθος ἁλὸς Νηρηΐδες ἦσαν.</l>
        <l n="50">τῶν δὲ καὶ ἀργύφεον πλῆτο σπέος· αἳ δ' ἅμα πᾶσαι 50</l>
        <l n="51">στήθεα πεπλήγοντο, Θέτις δ' ἐξῆρχε γόοιο·</l>
        <l n="52">κλῦτε κασίγνηται Νηρηΐδες, ὄφρ' ἐῢ πᾶσαι</l>
        <l n="53">εἴδετ' ἀκούουσαι ὅσ' ἐμῷ ἔνι κήδεα θυμῷ.</l>
        <l n="54">ὤ μοι ἐγὼ δειλή, ὤ μοι δυσαριστοτόκεια,</l>
        <l n="55">ἥ τ' ἐπεὶ ἂρ τέκον υἱὸν ἀμύμονά τε κρατερόν τε</l>
        <l n="56">ἔξοχον ἡρώων· ὃ δ' ἀνέδραμεν ἔρνεϊ ἶσος·</l>
        <l n="57">τὸν μὲν ἐγὼ θρέψασα φυτὸν ὣς γουνῷ ἀλωῆς</l>
        <l n="58">νηυσὶν ἐπιπροέηκα κορωνίσιν Ἴλιον εἴσω</l>
        <l n="59">Τρωσὶ μαχησόμενον· τὸν δ' οὐχ ὑποδέξομαι αὖτις</l>
        <l n="60">οἴκαδε νοστήσαντα δόμον Πηλήϊον εἴσω. 60</l>
        <l n="61">ὄφρα δέ μοι ζώει καὶ ὁρᾷ φάος ἠελίοιο</l>
        <l n="62">ἄχνυται, οὐδέ τί οἱ δύναμαι χραισμῆσαι ἰοῦσα.</l>
        <l n="63">ἀλλ' εἶμ', ὄφρα ἴδωμι φίλον τέκος, ἠδ' ἐπακούσω</l>
        <l n="64">ὅττί μιν ἵκετο πένθος ἀπὸ πτολέμοιο μένοντα.</l>
        <l n="65">Ὣς ἄρα φωνήσασα λίπε σπέος· αἳ δὲ σὺν αὐτῇ</l>
        <l n="66">δακρυόεσσαι ἴσαν, περὶ δέ σφισι κῦμα θαλάσσης</l>
        <l n="67">ῥήγνυτο· ταὶ δ' ὅτε δὴ Τροίην ἐρίβωλον ἵκοντο</l>
        <l n="68">ἀκτὴν εἰσανέβαινον ἐπισχερώ, ἔνθα θαμειαὶ</l>
        <l n="69">Μυρμιδόνων εἴρυντο νέες ταχὺν ἀμφ' Ἀχιλῆα.</l>
        <l n="70">τῷ δὲ βαρὺ στενάχοντι παρίστατο πότνια μήτηρ, 70</l>
        <l n="71">ὀξὺ δὲ κωκύσασα κάρη λάβε παιδὸς ἑοῖο,</l>
        <l n="72">καί ῥ' ὀλοφυρομένη ἔπεα πτερόεντα προσηύδα·</l>
        <l n="73">τέκνον τί κλαίεις; τί δέ σε φρένας ἵκετο πένθος;</l>
        <l n="74">ἐξαύδα, μὴ κεῦθε· τὰ μὲν δή τοι τετέλεσται</l>
        <l n="75">ἐκ Διός, ὡς ἄρα δὴ πρίν γ' εὔχεο χεῖρας ἀνασχὼν</l>
        <l n="76">πάντας ἐπὶ πρύμνῃσιν ἀλήμεναι υἷας Ἀχαιῶν</l>
        <l n="77">σεῦ ἐπιδευομένους, παθέειν τ' ἀεκήλια ἔργα.</l>
        <l n="78">Τὴν δὲ βαρὺ στενάχων προσέφη πόδας ὠκὺς Ἀχιλλεύς·</l>
        <l n="79">μῆτερ ἐμή, τὰ μὲν ἄρ μοι Ὀλύμπιος ἐξετέλεσσεν·</l>
        <l n="80">ἀλλὰ τί μοι τῶν ἦδος ἐπεὶ φίλος ὤλεθ' ἑταῖρος 80</l>
        <l n="81">Πάτροκλος, τὸν ἐγὼ περὶ πάντων τῖον ἑταίρων</l>
        <l n="82">ἶσον ἐμῇ κεφαλῇ; τὸν ἀπώλεσα, τεύχεα δ' Ἕκτωρ</l>
        <l n="83">δῃώσας ἀπέδυσε πελώρια θαῦμα ἰδέσθαι</l>
        <l n="84">καλά· τὰ μὲν Πηλῆϊ θεοὶ δόσαν ἀγλαὰ δῶρα</l>
        <l n="85">ἤματι τῷ ὅτε σε βροτοῦ ἀνέρος ἔμβαλον εὐνῇ.</l>
        <l n="86">αἴθ' ὄφελες σὺ μὲν αὖθι μετ' ἀθανάτῃς ἁλίῃσι</l>
        <l n="87">ναίειν, Πηλεὺς δὲ θνητὴν ἀγαγέσθαι ἄκοιτιν.</l>
        <l n="88">νῦν δ' ἵνα καὶ σοὶ πένθος ἐνὶ φρεσὶ μυρίον εἴη</l>
        <l n="89">παιδὸς ἀποφθιμένοιο, τὸν οὐχ ὑποδέξεαι αὖτις</l>
        <l n="90">οἴκαδε νοστήσαντ', ἐπεὶ οὐδ' ἐμὲ θυμὸς ἄνωγε 90</l>
        <l n="91">ζώειν οὐδ' ἄνδρεσσι μετέμμεναι, αἴ κε μὴ Ἕκτωρ</l>
        <l n="92">πρῶτος ἐμῷ ὑπὸ δουρὶ τυπεὶς ἀπὸ θυμὸν ὀλέσσῃ,</l>
        <l n="93">Πατρόκλοιο δ' ἕλωρα Μενοιτιάδεω ἀποτίσῃ.</l>
        <l n="94">Τὸν δ' αὖτε προσέειπε Θέτις κατὰ δάκρυ χέουσα·</l>
        <l n="95">ὠκύμορος δή μοι τέκος ἔσσεαι, οἷ' ἀγορεύεις·</l>
        <l n="96">αὐτίκα γάρ τοι ἔπειτα μεθ' Ἕκτορα πότμος ἑτοῖμος.</l>
        <l n="97">Τὴν δὲ μέγ' ὀχθήσας προσέφη πόδας ὠκὺς Ἀχιλλεύς·</l>
        <l n="98">αὐτίκα τεθναίην, ἐπεὶ οὐκ ἄρ' ἔμελλον ἑταίρῳ</l>
        <l n="99">κτεινομένῳ ἐπαμῦναι· ὃ μὲν μάλα τηλόθι πάτρης</l>
        <l n="100">ἔφθιτ', ἐμεῖο δὲ δῆσεν ἀρῆς ἀλκτῆρα γενέσθαι. 100</l>
        <l n="101">νῦν δ' ἐπεὶ οὐ νέομαί γε φίλην ἐς πατρίδα γαῖαν,</l>
        <l n="102">οὐδέ τι Πατρόκλῳ γενόμην φάος οὐδ' ἑτάροισι</l>
        <l n="103">τοῖς ἄλλοις, οἳ δὴ πολέες δάμεν Ἕκτορι δίῳ,</l>
        <l n="104">ἀλλ' ἧμαι παρὰ νηυσὶν ἐτώσιον ἄχθος ἀρούρης,</l>
        <l n="105">τοῖος ἐὼν οἷος οὔ τις Ἀχαιῶν χαλκοχιτώνων</l>
        <l n="106">ἐν πολέμῳ· ἀγορῇ δέ τ' ἀμείνονές εἰσι καὶ ἄλλοι.</l>
        <l n="107">ὡς ἔρις ἔκ τε θεῶν ἔκ τ' ἀνθρώπων ἀπόλοιτο</l>
        <l n="108">καὶ χόλος, ὅς τ' ἐφέηκε πολύφρονά περ χαλεπῆναι,</l>
        <l n="109">ὅς τε πολὺ γλυκίων μέλιτος καταλειβομένοιο</l>
        <l n="110">ἀνδρῶν ἐν στήθεσσιν ἀέξεται ἠΰτε καπνός· 110</l>
        <l n="111">ὡς ἐμὲ νῦν ἐχόλωσεν ἄναξ ἀνδρῶν Ἀγαμέμνων.</l>
        <l n="112">ἀλλὰ τὰ μὲν προτετύχθαι ἐάσομεν ἀχνύμενοί περ,</l>
        <l n="113">θυμὸν ἐνὶ στήθεσσι φίλον δαμάσαντες ἀνάγκῃ·</l>
        <l n="114">νῦν δ' εἶμ' ὄφρα φίλης κεφαλῆς ὀλετῆρα κιχείω</l>
        <l n="115">Ἕκτορα· κῆρα δ' ἐγὼ τότε δέξομαι ὁππότε κεν δὴ</l>
        <l n="116">Ζεὺς ἐθέλῃ τελέσαι ἠδ' ἀθάνατοι θεοὶ ἄλλοι.</l>
        <l n="117">οὐδὲ γὰρ οὐδὲ βίη Ἡρακλῆος φύγε κῆρα,</l>
        <l n="118">ὅς περ φίλτατος ἔσκε Διὶ Κρονίωνι ἄνακτι·</l>
        <l n="119">ἀλλά ἑ μοῖρα δάμασσε καὶ ἀργαλέος χόλος Ἥρης.</l>
        <l n="120">ὣς καὶ ἐγών, εἰ δή μοι ὁμοίη μοῖρα τέτυκται, 120</l>
        <l n="121">κείσομ' ἐπεί κε θάνω· νῦν δὲ κλέος ἐσθλὸν ἀροίμην,</l>
        <l n="122">καί τινα Τρωϊάδων καὶ Δαρδανίδων βαθυκόλπων</l>
        <l n="123">ἀμφοτέρῃσιν χερσὶ παρειάων ἁπαλάων</l>
        <l n="124">δάκρυ' ὀμορξαμένην ἁδινὸν στοναχῆσαι ἐφείην,</l>
        <l n="125">γνοῖεν δ' ὡς δὴ δηρὸν ἐγὼ πολέμοιο πέπαυμαι·</l>
        <l n="126">μὴ δέ μ' ἔρυκε μάχης φιλέουσά περ· οὐδέ με πείσεις.</l>
        <l n="127">Τὸν δ' ἠμείβετ' ἔπειτα θεὰ Θέτις ἀργυρόπεζα·</l>
        <l n="128">ναὶ δὴ ταῦτά γε τέκνον ἐτήτυμον οὐ κακόν ἐστι</l>
        <l n="129">τειρομένοις ἑτάροισιν ἀμυνέμεν αἰπὺν ὄλεθρον.</l>
        <l n="130">ἀλλά τοι ἔντεα καλὰ μετὰ Τρώεσσιν ἔχονται 130</l>
        <l n="131">χάλκεα μαρμαίροντα· τὰ μὲν κορυθαίολος Ἕκτωρ</l>
        <l n="132">αὐτὸς ἔχων ὤμοισιν ἀγάλλεται· οὐδέ ἕ φημι</l>
        <l n="133">δηρὸν ἐπαγλαϊεῖσθαι, ἐπεὶ φόνος ἐγγύθεν αὐτῷ.</l>
        <l n="134">ἀλλὰ σὺ μὲν μή πω καταδύσεο μῶλον Ἄρηος</l>
        <l n="135">πρίν γ' ἐμὲ δεῦρ' ἐλθοῦσαν ἐν ὀφθαλμοῖσιν ἴδηαι·</l>
        <l n="136">ἠῶθεν γὰρ νεῦμαι ἅμ' ἠελίῳ ἀνιόντι</l>
        <l n="137">τεύχεα καλὰ φέρουσα παρ' Ἡφαίστοιο ἄνακτος.</l>
        <l n="138">Ὣς ἄρα φωνήσασα πάλιν τράπεθ' υἷος ἑοῖο,</l>
        <l n="139">καὶ στρεφθεῖσ' ἁλίῃσι κασιγνήτῃσι μετηύδα·</l>
        <l n="140">ὑμεῖς μὲν νῦν δῦτε θαλάσσης εὐρέα κόλπον 140</l>
        <l n="141">ὀψόμεναί τε γέρονθ' ἅλιον καὶ δώματα πατρός,</l>
        <l n="142">καί οἱ πάντ' ἀγορεύσατ'· ἐγὼ δ' ἐς μακρὸν Ὄλυμπον</l>
        <l n="143">εἶμι παρ' Ἥφαιστον κλυτοτέχνην, αἴ κ' ἐθέλῃσιν</l>
        <l n="144">υἱεῖ ἐμῷ δόμεναι κλυτὰ τεύχεα παμφανόωντα.</l>
        <l n="145">Ὣς ἔφαθ', αἳ δ' ὑπὸ κῦμα θαλάσσης αὐτίκ' ἔδυσαν·</l>
        <l n="146">ἣ δ' αὖτ' Οὔλυμπον δὲ θεὰ Θέτις ἀργυρόπεζα</l>
        <l n="147">ἤϊεν ὄφρα φίλῳ παιδὶ κλυτὰ τεύχε' ἐνείκαι.</l>
        <l n="148">Τὴν μὲν ἄρ' Οὔλυμπον δὲ πόδες φέρον· αὐτὰρ Ἀχαιοὶ</l>
        <l n="149">θεσπεσίῳ ἀλαλητῷ ὑφ' Ἕκτορος ἀνδροφόνοιο</l>
        <l n="150">φεύγοντες νῆάς τε καὶ Ἑλλήσποντον ἵκοντο. 150</l>
        <l n="151">οὐδέ κε Πάτροκλόν περ ἐϋκνήμιδες Ἀχαιοὶ</l>
        <l n="152">ἐκ βελέων ἐρύσαντο νέκυν θεράποντ' Ἀχιλῆος·</l>
        <l n="153">αὖτις γὰρ δὴ τόν γε κίχον λαός τε καὶ ἵπποι</l>
        <l n="154">Ἕκτωρ τε Πριάμοιο πάϊς φλογὶ εἴκελος ἀλκήν.</l>
        <l n="155">τρὶς μέν μιν μετόπισθε ποδῶν λάβε φαίδιμος Ἕκτωρ</l>
        <l n="156">ἑλκέμεναι μεμαώς, μέγα δὲ Τρώεσσιν ὁμόκλα·</l>
        <l n="157">τρὶς δὲ δύ' Αἴαντες θοῦριν ἐπιειμένοι ἀλκὴν</l>
        <l n="158">νεκροῦ ἀπεστυφέλιξαν· ὃ δ' ἔμπεδον ἀλκὶ πεποιθὼς</l>
        <l n="159">ἄλλοτ' ἐπαΐξασκε κατὰ μόθον, ἄλλοτε δ' αὖτε</l>
        <l n="160">στάσκε μέγα ἰάχων· ὀπίσω δ' οὐ χάζετο πάμπαν. 160</l>
        <l n="161">ὡς δ' ἀπὸ σώματος οὔ τι λέοντ' αἴθωνα δύνανται</l>
        <l n="162">ποιμένες ἄγραυλοι μέγα πεινάοντα δίεσθαι,</l>
        <l n="163">ὥς ῥα τὸν οὐκ ἐδύναντο δύω Αἴαντε κορυστὰ</l>
        <l n="164">Ἕκτορα Πριαμίδην ἀπὸ νεκροῦ δειδίξασθαι.</l>
        <l n="165">καί νύ κεν εἴρυσσέν τε καὶ ἄσπετον ἤρατο κῦδος,</l>
        <l n="166">εἰ μὴ Πηλεΐωνι ποδήνεμος ὠκέα Ἶρις</l>
        <l n="167">ἄγγελος ἦλθε θέουσ' ἀπ' Ὀλύμπου θωρήσσεσθαι</l>
        <l n="168">κρύβδα Διὸς ἄλλων τε θεῶν· πρὸ γὰρ ἧκέ μιν Ἥρη.</l>
        <l n="169">ἀγχοῦ δ' ἱσταμένη ἔπεα πτερόεντα προσηύδα·</l>
        <l n="170">ὄρσεο Πηλεΐδη, πάντων ἐκπαγλότατ' ἀνδρῶν· 170</l>
        <l n="171">Πατρόκλῳ ἐπάμυνον, οὗ εἵνεκα φύλοπις αἰνὴ</l>
        <l n="172">ἕστηκε πρὸ νεῶν· οἳ δ' ἀλλήλους ὀλέκουσιν</l>
        <l n="173">οἳ μὲν ἀμυνόμενοι νέκυος πέρι τεθνηῶτος,</l>
        <l n="174">οἳ δὲ ἐρύσσασθαι ποτὶ Ἴλιον ἠνεμόεσσαν</l>
        <l n="175">Τρῶες ἐπιθύουσι· μάλιστα δὲ φαίδιμος Ἕκτωρ</l>
        <l n="176">ἑλκέμεναι μέμονεν· κεφαλὴν δέ ἑ θυμὸς ἄνωγε</l>
        <l n="177">πῆξαι ἀνὰ σκολόπεσσι ταμόνθ' ἁπαλῆς ἀπὸ δειρῆς.</l>
        <l n="178">ἀλλ' ἄνα μηδ' ἔτι κεῖσο· σέβας δέ σε θυμὸν ἱκέσθω</l>
        <l n="179">Πάτροκλον Τρῳῇσι κυσὶν μέλπηθρα γενέσθαι·</l>
        <l n="180">σοὶ λώβη, αἴ κέν τι νέκυς ᾐσχυμμένος ἔλθῃ. 180</l>
        <l n="181">Τὴν δ' ἠμείβετ' ἔπειτα ποδάρκης δῖος Ἀχιλλεύς·</l>
        <l n="182">Ἶρι θεὰ τίς γάρ σε θεῶν ἐμοὶ ἄγγελον ἧκε;</l>
        <l n="183">Τὸν δ' αὖτε προσέειπε ποδήνεμος ὠκέα Ἶρις·</l>
        <l n="184">Ἥρη με προέηκε Διὸς κυδρὴ παράκοιτις·</l>
        <l n="185">οὐδ' οἶδε Κρονίδης ὑψίζυγος οὐδέ τις ἄλλος</l>
        <l n="186">ἀθανάτων, οἳ Ὄλυμπον ἀγάννιφον ἀμφινέμονται.</l>
        <l n="187">Τὴν δ' ἀπαμειβόμενος προσέφη πόδας ὠκὺς Ἀχιλλεύς·</l>
        <l n="188">πῶς τὰρ ἴω μετὰ μῶλον; ἔχουσι δὲ τεύχε' ἐκεῖνοι·</l>
        <l n="189">μήτηρ δ' οὔ με φίλη πρίν γ' εἴα θωρήσσεσθαι</l>
        <l n="190">πρίν γ' αὐτὴν ἐλθοῦσαν ἐν ὀφθαλμοῖσιν ἴδωμαι· 190</l>
        <l n="191">στεῦτο γὰρ Ἡφαίστοιο πάρ' οἰσέμεν ἔντεα καλά.</l>
        <l n="192">ἄλλου δ' οὔ τευ οἶδα τεῦ ἂν κλυτὰ τεύχεα δύω,</l>
        <l n="193">εἰ μὴ Αἴαντός γε σάκος Τελαμωνιάδαο.</l>
        <l n="194">ἀλλὰ καὶ αὐτὸς ὅ γ' ἔλπομ' ἐνὶ πρώτοισιν ὁμιλεῖ</l>
        <l n="195">ἔγχεϊ δηϊόων περὶ Πατρόκλοιο θανόντος.</l>
        <l n="196">Τὸν δ' αὖτε προσέειπε ποδήνεμος ὠκέα Ἶρις·</l>
        <l n="197">εὖ νυ καὶ ἡμεῖς ἴδμεν ὅ τοι κλυτὰ τεύχε' ἔχονται·</l>
        <l n="198">ἀλλ' αὔτως ἐπὶ τάφρον ἰὼν Τρώεσσι φάνηθι,</l>
        <l n="199">αἴ κέ σ' ὑποδείσαντες ἀπόσχωνται πολέμοιο</l>
        <l n="200">Τρῶες, ἀναπνεύσωσι δ' ἀρήϊοι υἷες Ἀχαιῶν 200</l>
        <l n="201">τειρόμενοι· ὀλίγη δέ τ' ἀνάπνευσις πολέμοιο.</l>
        <l n="202">Ἣ μὲν ἄρ' ὣς εἰποῦσ' ἀπέβη πόδας ὠκέα Ἶρις,</l>
        <l n="203">αὐτὰρ Ἀχιλλεὺς ὦρτο Διῒ φίλος· ἀμφὶ δ' Ἀθήνη</l>
        <l n="204">ὤμοις ἰφθίμοισι βάλ' αἰγίδα θυσσανόεσσαν,</l>
        <l n="205">ἀμφὶ δέ οἱ κεφαλῇ νέφος ἔστεφε δῖα θεάων</l>
        <l n="206">χρύσεον, ἐκ δ' αὐτοῦ δαῖε φλόγα παμφανόωσαν.</l>
        <l n="207">ὡς δ' ὅτε καπνὸς ἰὼν ἐξ ἄστεος αἰθέρ' ἵκηται</l>
        <l n="208">τηλόθεν ἐκ νήσου, τὴν δήϊοι ἀμφιμάχωνται,</l>
        <l n="209">οἵ τε πανημέριοι στυγερῷ κρίνονται Ἄρηϊ</l>
        <l n="210">ἄστεος ἐκ σφετέρου· ἅμα δ' ἠελίῳ καταδύντι 210</l>
        <l n="211">πυρσοί τε φλεγέθουσιν ἐπήτριμοι, ὑψόσε δ' αὐγὴ</l>
        <l n="212">γίγνεται ἀΐσσουσα περικτιόνεσσιν ἰδέσθαι,</l>
        <l n="213">αἴ κέν πως σὺν νηυσὶν ἄρεω ἀλκτῆρες ἵκωνται·</l>
        <l n="214">ὣς ἀπ' Ἀχιλλῆος κεφαλῆς σέλας αἰθέρ' ἵκανε·</l>
        <l n="215">στῆ δ' ἐπὶ τάφρον ἰὼν ἀπὸ τείχεος, οὐδ' ἐς Ἀχαιοὺς</l>
        <l n="216">μίσγετο· μητρὸς γὰρ πυκινὴν ὠπίζετ' ἐφετμήν.</l>
        <l n="217">ἔνθα στὰς ἤϋσ', ἀπάτερθε δὲ Παλλὰς Ἀθήνη</l>
        <l n="218">φθέγξατ'· ἀτὰρ Τρώεσσιν ἐν ἄσπετον ὦρσε κυδοιμόν.</l>
        <l n="219">ὡς δ' ὅτ' ἀριζήλη φωνή, ὅτε τ' ἴαχε σάλπιγξ</l>
        <l n="220">ἄστυ περιπλομένων δηΐων ὕπο θυμοραϊστέων, 220</l>
        <l n="221">ὣς τότ' ἀριζήλη φωνὴ γένετ' Αἰακίδαο.</l>
        <l n="222">οἳ δ' ὡς οὖν ἄϊον ὄπα χάλκεον Αἰακίδαο,</l>
        <l n="223">πᾶσιν ὀρίνθη θυμός· ἀτὰρ καλλίτριχες ἵπποι</l>
        <l n="224">ἂψ ὄχεα τρόπεον· ὄσσοντο γὰρ ἄλγεα θυμῷ.</l>
        <l n="225">ἡνίοχοι δ' ἔκπληγεν, ἐπεὶ ἴδον ἀκάματον πῦρ</l>
        <l n="226">δεινὸν ὑπὲρ κεφαλῆς μεγαθύμου Πηλεΐωνος</l>
        <l n="227">δαιόμενον· τὸ δὲ δαῖε θεὰ γλαυκῶπις Ἀθήνη.</l>
        <l n="228">τρὶς μὲν ὑπὲρ τάφρου μεγάλ' ἴαχε δῖος Ἀχιλλεύς,</l>
        <l n="229">τρὶς δὲ κυκήθησαν Τρῶες κλειτοί τ' ἐπίκουροι.</l>
        <l n="230">ἔνθα δὲ καὶ τότ' ὄλοντο δυώδεκα φῶτες ἄριστοι 230</l>
        <l n="231">ἀμφὶ σφοῖς ὀχέεσσι καὶ ἔγχεσιν. αὐτὰρ Ἀχαιοὶ</l>
        <l n="232">ἀσπασίως Πάτροκλον ὑπ' ἐκ βελέων ἐρύσαντες</l>
        <l n="233">κάτθεσαν ἐν λεχέεσσι· φίλοι δ' ἀμφέσταν ἑταῖροι</l>
        <l n="234">μυρόμενοι· μετὰ δέ σφι ποδώκης εἵπετ' Ἀχιλλεὺς</l>
        <l n="235">δάκρυα θερμὰ χέων, ἐπεὶ εἴσιδε πιστὸν ἑταῖρον</l>
        <l n="236">κείμενον ἐν φέρτρῳ δεδαϊγμένον ὀξέϊ χαλκῷ,</l>
        <l n="237">τόν ῥ' ἤτοι μὲν ἔπεμπε σὺν ἵπποισιν καὶ ὄχεσφιν</l>
        <l n="238">ἐς πόλεμον, οὐδ' αὖτις ἐδέξατο νοστήσαντα.</l>
        <l n="239">Ἠέλιον δ' ἀκάμαντα βοῶπις πότνια Ἥρη</l>
        <l n="240">πέμψεν ἐπ' Ὠκεανοῖο ῥοὰς ἀέκοντα νέεσθαι· 240</l>
        <l n="241">ἠέλιος μὲν ἔδυ, παύσαντο δὲ δῖοι Ἀχαιοὶ</l>
        <l n="242">φυλόπιδος κρατερῆς καὶ ὁμοιΐου πολέμοιο.</l>
        <l n="243">Τρῶες δ' αὖθ' ἑτέρωθεν ἀπὸ κρατερῆς ὑσμίνης</l>
        <l n="244">χωρήσαντες ἔλυσαν ὑφ' ἅρμασιν ὠκέας ἵππους,</l>
        <l n="245">ἐς δ' ἀγορὴν ἀγέροντο πάρος δόρποιο μέδεσθαι.</l>
        <l n="246">ὀρθῶν δ' ἑσταότων ἀγορὴ γένετ', οὐδέ τις ἔτλη</l>
        <l n="247">ἕζεσθαι· πάντας γὰρ ἔχε τρόμος, οὕνεκ' Ἀχιλλεὺς</l>
        <l n="248">ἐξεφάνη, δηρὸν δὲ μάχης ἐπέπαυτ' ἀλεγεινῆς.</l>
        <l n="249">τοῖσι δὲ Πουλυδάμας πεπνυμένος ἦρχ' ἀγορεύειν</l>
        <l n="250">Πανθοΐδης· ὃ γὰρ οἶος ὅρα πρόσσω καὶ ὀπίσσω· 250</l>
        <l n="251">Ἕκτορι δ' ἦεν ἑταῖρος, ἰῇ δ' ἐν νυκτὶ γένοντο,</l>
        <l n="252">ἀλλ' ὃ μὲν ἂρ μύθοισιν, ὃ δ' ἔγχεϊ πολλὸν ἐνίκα·</l>
        <l n="253">ὅ σφιν ἐϋφρονέων ἀγορήσατο καὶ μετέειπεν·</l>
        <l n="254">ἀμφὶ μάλα φράζεσθε φίλοι· κέλομαι γὰρ ἔγωγε</l>
        <l n="255">ἄστυδε νῦν ἰέναι, μὴ μίμνειν ἠῶ δῖαν</l>
        <l n="256">ἐν πεδίῳ παρὰ νηυσίν· ἑκὰς δ' ἀπὸ τείχεός εἰμεν.</l>
        <l n="257">ὄφρα μὲν οὗτος ἀνὴρ Ἀγαμέμνονι μήνιε δίῳ</l>
        <l n="258">τόφρα δὲ ῥηΐτεροι πολεμίζειν ἦσαν Ἀχαιοί·</l>
        <l n="259">χαίρεσκον γὰρ ἔγωγε θοῇς ἐπὶ νηυσὶν ἰαύων</l>
        <l n="260">ἐλπόμενος νῆας αἱρησέμεν ἀμφιελίσσας. 260</l>
        <l n="261">νῦν δ' αἰνῶς δείδοικα ποδώκεα Πηλεΐωνα·</l>
        <l n="262">οἷος κείνου θυμὸς ὑπέρβιος, οὐκ ἐθελήσει</l>
        <l n="263">μίμνειν ἐν πεδίῳ, ὅθι περ Τρῶες καὶ Ἀχαιοὶ</l>
        <l n="264">ἐν μέσῳ ἀμφότεροι μένος Ἄρηος δατέονται,</l>
        <l n="265">ἀλλὰ περὶ πτόλιός τε μαχήσεται ἠδὲ γυναικῶν.</l>
        <l n="266">ἀλλ' ἴομεν προτὶ ἄστυ, πίθεσθέ μοι· ὧδε γὰρ ἔσται·</l>
        <l n="267">νῦν μὲν νὺξ ἀπέπαυσε ποδώκεα Πηλεΐωνα</l>
        <l n="268">ἀμβροσίη· εἰ δ' ἄμμε κιχήσεται ἐνθάδ' ἐόντας</l>
        <l n="269">αὔριον ὁρμηθεὶς σὺν τεύχεσιν, εὖ νύ τις αὐτὸν</l>
        <l n="270">γνώσεται· ἀσπασίως γὰρ ἀφίξεται Ἴλιον ἱρὴν 270</l>
        <l n="271">ὅς κε φύγῃ, πολλοὺς δὲ κύνες καὶ γῦπες ἔδονται</l>
        <l n="272">Τρώων· αἲ γὰρ δή μοι ἀπ' οὔατος ὧδε γένοιτο.</l>
        <l n="273">εἰ δ' ἂν ἐμοῖς ἐπέεσσι πιθώμεθα κηδόμενοί περ,</l>
        <l n="274">νύκτα μὲν εἰν ἀγορῇ σθένος ἕξομεν, ἄστυ δὲ πύργοι</l>
        <l n="275">ὑψηλαί τε πύλαι σανίδες τ' ἐπὶ τῇς ἀραρυῖαι</l>
        <l n="276">μακραὶ ἐΰξεστοι ἐζευγμέναι εἰρύσσονται·</l>
        <l n="277">πρῶϊ δ' ὑπηοῖοι σὺν τεύχεσι θωρηχθέντες</l>
        <l n="278">στησόμεθ' ἂμ πύργους· τῷ δ' ἄλγιον, αἴ κ' ἐθέλῃσιν</l>
        <l n="279">ἐλθὼν ἐκ νηῶν περὶ τείχεος ἄμμι μάχεσθαι.</l>
        <l n="280">ἂψ πάλιν εἶσ' ἐπὶ νῆας, ἐπεί κ' ἐριαύχενας ἵππους 280</l>
        <l n="281">παντοίου δρόμου ἄσῃ ὑπὸ πτόλιν ἠλασκάζων·</l>
        <l n="282">εἴσω δ' οὔ μιν θυμὸς ἐφορμηθῆναι ἐάσει,</l>
        <l n="283">οὐδέ ποτ' ἐκπέρσει· πρίν μιν κύνες ἀργοὶ ἔδονται.</l>
        <l n="284">Τὸν δ' ἄρ' ὑπόδρα ἰδὼν προσέφη κορυθαίολος Ἕκτωρ·</l>
        <l n="285">Πουλυδάμα σὺ μὲν οὐκέτ' ἐμοὶ φίλα ταῦτ' ἀγορεύεις,</l>
        <l n="286">ὃς κέλεαι κατὰ ἄστυ ἀλήμεναι αὖτις ἰόντας.</l>
        <l n="287">ἦ οὔ πω κεκόρησθε ἐελμένοι ἔνδοθι πύργων;</l>
        <l n="288">πρὶν μὲν γὰρ Πριάμοιο πόλιν μέροπες ἄνθρωποι</l>
        <l n="289">πάντες μυθέσκοντο πολύχρυσον πολύχαλκον·</l>
        <l n="290">νῦν δὲ δὴ ἐξαπόλωλε δόμων κειμήλια καλά, 290</l>
        <l n="291">πολλὰ δὲ δὴ Φρυγίην καὶ Μῃονίην ἐρατεινὴν</l>
        <l n="292">κτήματα περνάμεν' ἵκει, ἐπεὶ μέγας ὠδύσατο Ζεύς.</l>
        <l n="293">νῦν δ' ὅτε πέρ μοι ἔδωκε Κρόνου πάϊς ἀγκυλομήτεω</l>
        <l n="294">κῦδος ἀρέσθ' ἐπὶ νηυσί, θαλάσσῃ τ' ἔλσαι Ἀχαιούς,</l>
        <l n="295">νήπιε μηκέτι ταῦτα νοήματα φαῖν' ἐνὶ δήμῳ·</l>
        <l n="296">οὐ γάρ τις Τρώων ἐπιπείσεται· οὐ γὰρ ἐάσω.</l>
        <l n="297">ἀλλ' ἄγεθ' ὡς ἂν ἐγὼ εἴπω, πειθώμεθα πάντες.</l>
        <l n="298">νῦν μὲν δόρπον ἕλεσθε κατὰ στρατὸν ἐν τελέεσσι,</l>
        <l n="299">καὶ φυλακῆς μνήσασθε, καὶ ἐγρήγορθε ἕκαστος·</l>
        <l n="300">Τρώων δ' ὃς κτεάτεσσιν ὑπερφιάλως ἀνιάζει, 300</l>
        <l n="301">συλλέξας λαοῖσι δότω καταδημοβορῆσαι·</l>
        <l n="302">τῶν τινὰ βέλτερόν ἐστιν ἐπαυρέμεν ἤ περ Ἀχαιούς.</l>
        <l n="303">πρῶϊ δ' ὑπηοῖοι σὺν τεύχεσι θωρηχθέντες</l>
        <l n="304">νηυσὶν ἔπι γλαφυρῇσιν ἐγείρομεν ὀξὺν Ἄρηα.</l>
        <l n="305">εἰ δ' ἐτεὸν παρὰ ναῦφιν ἀνέστη δῖος Ἀχιλλεύς,</l>
        <l n="306">ἄλγιον αἴ κ' ἐθέλῃσι τῷ ἔσσεται· οὔ μιν ἔγωγε</l>
        <l n="307">φεύξομαι ἐκ πολέμοιο δυσηχέος, ἀλλὰ μάλ' ἄντην</l>
        <l n="308">στήσομαι, ἤ κε φέρῃσι μέγα κράτος, ἦ κε φεροίμην.</l>
        <l n="309">ξυνὸς Ἐνυάλιος, καί τε κτανέοντα κατέκτα.</l>
        <l n="310">Ὣς Ἕκτωρ ἀγόρευ', ἐπὶ δὲ Τρῶες κελάδησαν 310</l>
        <l n="311">νήπιοι· ἐκ γάρ σφεων φρένας εἵλετο Παλλὰς Ἀθήνη.</l>
        <l n="312">Ἕκτορι μὲν γὰρ ἐπῄνησαν κακὰ μητιόωντι,</l>
        <l n="313">Πουλυδάμαντι δ' ἄρ' οὔ τις ὃς ἐσθλὴν φράζετο βουλήν.</l>
        <l n="314">δόρπον ἔπειθ' εἵλοντο κατὰ στρατόν· αὐτὰρ Ἀχαιοὶ</l>
        <l n="315">παννύχιοι Πάτροκλον ἀνεστενάχοντο γοῶντες.</l>
        <l n="316">τοῖσι δὲ Πηλεΐδης ἁδινοῦ ἐξῆρχε γόοιο</l>
        <l n="317">χεῖρας ἐπ' ἀνδροφόνους θέμενος στήθεσσιν ἑταίρου</l>
        <l n="318">πυκνὰ μάλα στενάχων ὥς τε λὶς ἠϋγένειος,</l>
        <l n="319">ᾧ ῥά θ' ὑπὸ σκύμνους ἐλαφηβόλος ἁρπάσῃ ἀνὴρ</l>
        <l n="320">ὕλης ἐκ πυκινῆς· ὃ δέ τ' ἄχνυται ὕστερος ἐλθών, 320</l>
        <l n="321">πολλὰ δέ τ' ἄγκε ἐπῆλθε μετ' ἀνέρος ἴχνι' ἐρευνῶν</l>
        <l n="322">εἴ ποθεν ἐξεύροι· μάλα γὰρ δριμὺς χόλος αἱρεῖ·</l>
        <l n="323">ὣς ὃ βαρὺ στενάχων μετεφώνεε Μυρμιδόνεσσιν·</l>
        <l n="324">ὢ πόποι ἦ ῥ' ἅλιον ἔπος ἔκβαλον ἤματι κείνῳ</l>
        <l n="325">θαρσύνων ἥρωα Μενοίτιον ἐν μεγάροισι·</l>
        <l n="326">φῆν δέ οἱ εἰς Ὀπόεντα περικλυτὸν υἱὸν ἀπάξειν</l>
        <l n="327">Ἴλιον ἐκπέρσαντα, λαχόντα τε ληΐδος αἶσαν.</l>
        <l n="328">ἀλλ' οὐ Ζεὺς ἄνδρεσσι νοήματα πάντα τελευτᾷ·</l>
        <l n="329">ἄμφω γὰρ πέπρωται ὁμοίην γαῖαν ἐρεῦσαι</l>
        <l n="330">αὐτοῦ ἐνὶ Τροίῃ, ἐπεὶ οὐδ' ἐμὲ νοστήσαντα 330</l>
        <l n="331">δέξεται ἐν μεγάροισι γέρων ἱππηλάτα Πηλεὺς</l>
        <l n="332">οὐδὲ Θέτις μήτηρ, ἀλλ' αὐτοῦ γαῖα καθέξει.</l>
        <l n="333">νῦν δ' ἐπεὶ οὖν Πάτροκλε σεῦ ὕστερος εἶμ' ὑπὸ γαῖαν,</l>
        <l n="334">οὔ σε πρὶν κτεριῶ πρίν γ' Ἕκτορος ἐνθάδ' ἐνεῖκαι</l>
        <l n="335">τεύχεα καὶ κεφαλὴν μεγαθύμου σοῖο φονῆος·</l>
        <l n="336">δώδεκα δὲ προπάροιθε πυρῆς ἀποδειροτομήσω</l>
        <l n="337">Τρώων ἀγλαὰ τέκνα σέθεν κταμένοιο χολωθείς.</l>
        <l n="338">τόφρα δέ μοι παρὰ νηυσὶ κορωνίσι κείσεαι αὔτως,</l>
        <l n="339">ἀμφὶ δὲ σὲ Τρῳαὶ καὶ Δαρδανίδες βαθύκολποι</l>
        <l n="340">κλαύσονται νύκτάς τε καὶ ἤματα δάκρυ χέουσαι, 340</l>
        <l n="341">τὰς αὐτοὶ καμόμεσθα βίηφί τε δουρί τε μακρῷ</l>
        <l n="342">πιείρας πέρθοντε πόλεις μερόπων ἀνθρώπων.</l>
        <l n="343">Ὣς εἰπὼν ἑτάροισιν ἐκέκλετο δῖος Ἀχιλλεὺς</l>
        <l n="344">ἀμφὶ πυρὶ στῆσαι τρίποδα μέγαν, ὄφρα τάχιστα</l>
        <l n="345">Πάτροκλον λούσειαν ἄπο βρότον αἱματόεντα.</l>
        <l n="346">οἳ δὲ λοετροχόον τρίποδ' ἵστασαν ἐν πυρὶ κηλέῳ,</l>
        <l n="347">ἐν δ' ἄρ' ὕδωρ ἔχεαν, ὑπὸ δὲ ξύλα δαῖον ἑλόντες.</l>
        <l n="348">γάστρην μὲν τρίποδος πῦρ ἄμφεπε, θέρμετο δ' ὕδωρ·</l>
        <l n="349">αὐτὰρ ἐπεὶ δὴ ζέσσεν ὕδωρ ἐνὶ ἤνοπι χαλκῷ,</l>
        <l n="350">καὶ τότε δὴ λοῦσάν τε καὶ ἤλειψαν λίπ' ἐλαίῳ, 350</l>
        <l n="351">ἐν δ' ὠτειλὰς πλῆσαν ἀλείφατος ἐννεώροιο·</l>
        <l n="352">ἐν λεχέεσσι δὲ θέντες ἑανῷ λιτὶ κάλυψαν</l>
        <l n="353">ἐς πόδας ἐκ κεφαλῆς, καθύπερθε δὲ φάρεϊ λευκῷ.</l>
        <l n="354">παννύχιοι μὲν ἔπειτα πόδας ταχὺν ἀμφ' Ἀχιλῆα</l>
        <l n="355">Μυρμιδόνες Πάτροκλον ἀνεστενάχοντο γοῶντες·</l>
        <l n="356">Ζεὺς δ' Ἥρην προσέειπε κασιγνήτην ἄλοχόν τε·</l>
        <l n="357">ἔπρηξας καὶ ἔπειτα βοῶπις πότνια Ἥρη</l>
        <l n="358">ἀνστήσασ' Ἀχιλῆα πόδας ταχύν· ἦ ῥά νυ σεῖο</l>
        <l n="359">ἐξ αὐτῆς ἐγένοντο κάρη κομόωντες Ἀχαιοί.</l>
        <l n="360">Τὸν δ' ἠμείβετ' ἔπειτα βοῶπις πότνια Ἥρη· 360</l>
        <l n="361">αἰνότατε Κρονίδη ποῖον τὸν μῦθον ἔειπες.</l>
        <l n="362">καὶ μὲν δή πού τις μέλλει βροτὸς ἀνδρὶ τελέσσαι,</l>
        <l n="363">ὅς περ θνητός τ' ἐστὶ καὶ οὐ τόσα μήδεα οἶδε·</l>
        <l n="364">πῶς δὴ ἔγωγ', ἥ φημι θεάων ἔμμεν ἀρίστη,</l>
        <l n="365">ἀμφότερον γενεῇ τε καὶ οὕνεκα σὴ παράκοιτις</l>
        <l n="366">κέκλημαι, σὺ δὲ πᾶσι μετ' ἀθανάτοισιν ἀνάσσεις,</l>
        <l n="367">οὐκ ὄφελον Τρώεσσι κοτεσσαμένη κακὰ ῥάψαι;</l>
        <l n="368">Ὣς οἳ μὲν τοιαῦτα πρὸς ἀλλήλους ἀγόρευον·</l>
        <l n="369">Ἡφαίστου δ' ἵκανε δόμον Θέτις ἀργυρόπεζα</l>
        <l n="370">ἄφθιτον ἀστερόεντα μεταπρεπέ' ἀθανάτοισι 370</l>
        <l n="371">χάλκεον, ὅν ῥ' αὐτὸς ποιήσατο κυλλοποδίων.</l>
        <l n="372">τὸν δ' εὗρ' ἱδρώοντα ἑλισσόμενον περὶ φύσας</l>
        <l n="373">σπεύδοντα· τρίποδας γὰρ ἐείκοσι πάντας ἔτευχεν</l>
        <l n="374">ἑστάμεναι περὶ τοῖχον ἐϋσταθέος μεγάροιο,</l>
        <l n="375">χρύσεα δέ σφ' ὑπὸ κύκλα ἑκάστῳ πυθμένι θῆκεν,</l>
        <l n="376">ὄφρά οἱ αὐτόματοι θεῖον δυσαίατ' ἀγῶνα</l>
        <l n="377">ἠδ' αὖτις πρὸς δῶμα νεοίατο θαῦμα ἰδέσθαι.</l>
        <l n="378">οἳ δ' ἤτοι τόσσον μὲν ἔχον τέλος, οὔατα δ' οὔ πω</l>
        <l n="379">δαιδάλεα προσέκειτο· τά ῥ' ἤρτυε, κόπτε δὲ δεσμούς.</l>
        <l n="380">ὄφρ' ὅ γε ταῦτ' ἐπονεῖτο ἰδυίῃσι πραπίδεσσι, 380</l>
        <l n="381">τόφρά οἱ ἐγγύθεν ἦλθε θεὰ Θέτις ἀργυρόπεζα.</l>
        <l n="382">τὴν δὲ ἴδε προμολοῦσα Χάρις λιπαροκρήδεμνος</l>
        <l n="383">καλή, τὴν ὤπυιε περικλυτὸς ἀμφιγυήεις·</l>
        <l n="384">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε·</l>
        <l n="385">τίπτε Θέτι τανύπεπλε ἱκάνεις ἡμέτερον δῶ</l>
        <l n="386">αἰδοίη τε φίλη τε; πάρος γε μὲν οὔ τι θαμίζεις.</l>
        <l n="387">ἀλλ' ἕπεο προτέρω, ἵνα τοι πὰρ ξείνια θείω.</l>
        <l n="388">Ὣς ἄρα φωνήσασα πρόσω ἄγε δῖα θεάων.</l>
        <l n="389">τὴν μὲν ἔπειτα καθεῖσεν ἐπὶ θρόνου ἀργυροήλου</l>
        <l n="390">καλοῦ δαιδαλέου· ὑπὸ δὲ θρῆνυς ποσὶν ἦεν· 390</l>
        <l n="391">κέκλετο δ' Ἥφαιστον κλυτοτέχνην εἶπέ τε μῦθον·</l>
        <l n="392">Ἥφαιστε πρόμολ' ὧδε· Θέτις νύ τι σεῖο χατίζει.</l>
        <l n="393">τὴν δ' ἠμείβετ' ἔπειτα περικλυτὸς ἀμφιγυήεις·</l>
        <l n="394">ἦ ῥά νύ μοι δεινή τε καὶ αἰδοίη θεὸς ἔνδον,</l>
        <l n="395">ἥ μ' ἐσάωσ' ὅτε μ' ἄλγος ἀφίκετο τῆλε πεσόντα</l>
        <l n="396">μητρὸς ἐμῆς ἰότητι κυνώπιδος, ἥ μ' ἐθέλησε</l>
        <l n="397">κρύψαι χωλὸν ἐόντα· τότ' ἂν πάθον ἄλγεα θυμῷ,</l>
        <l n="398">εἰ μή μ' Εὐρυνόμη τε Θέτις θ' ὑπεδέξατο κόλπῳ</l>
        <l n="399">Εὐρυνόμη θυγάτηρ ἀψοῤῥόου Ὠκεανοῖο.</l>
        <l n="400">τῇσι παρ' εἰνάετες χάλκευον δαίδαλα πολλά, 400</l>
        <l n="401">πόρπας τε γναμπτάς θ' ἕλικας κάλυκάς τε καὶ ὅρμους</l>
        <l n="402">ἐν σπῆϊ γλαφυρῷ· περὶ δὲ ῥόος Ὠκεανοῖο</l>
        <l n="403">ἀφρῷ μορμύρων ῥέεν ἄσπετος· οὐδέ τις ἄλλος</l>
        <l n="404">ᾔδεεν οὔτε θεῶν οὔτε θνητῶν ἀνθρώπων,</l>
        <l n="405">ἀλλὰ Θέτις τε καὶ Εὐρυνόμη ἴσαν, αἵ μ' ἐσάωσαν.</l>
        <l n="406">ἣ νῦν ἡμέτερον δόμον ἵκει· τώ με μάλα χρεὼ</l>
        <l n="407">πάντα Θέτι καλλιπλοκάμῳ ζῳάγρια τίνειν.</l>
        <l n="408">ἀλλὰ σὺ μὲν νῦν οἱ παράθες ξεινήϊα καλά,</l>
        <l n="409">ὄφρ' ἂν ἐγὼ φύσας ἀποθείομαι ὅπλά τε πάντα.</l>
        <l n="410">Ἦ, καὶ ἀπ' ἀκμοθέτοιο πέλωρ αἴητον ἀνέστη 410</l>
        <l n="411">χωλεύων· ὑπὸ δὲ κνῆμαι ῥώοντο ἀραιαί.</l>
        <l n="412">φύσας μέν ῥ' ἀπάνευθε τίθει πυρός, ὅπλά τε πάντα</l>
        <l n="413">λάρνακ' ἐς ἀργυρέην συλλέξατο, τοῖς ἐπονεῖτο·</l>
        <l n="414">σπόγγῳ δ' ἀμφὶ πρόσωπα καὶ ἄμφω χεῖρ' ἀπομόργνυ</l>
        <l n="415">αὐχένα τε στιβαρὸν καὶ στήθεα λαχνήεντα,</l>
        <l n="416">δῦ δὲ χιτῶν', ἕλε δὲ σκῆπτρον παχύ, βῆ δὲ θύραζε</l>
        <l n="417">χωλεύων· ὑπὸ δ' ἀμφίπολοι ῥώοντο ἄνακτι</l>
        <l n="418">χρύσειαι ζωῇσι νεήνισιν εἰοικυῖαι.</l>
        <l n="419">τῇς ἐν μὲν νόος ἐστὶ μετὰ φρεσίν, ἐν δὲ καὶ αὐδὴ</l>
        <l n="420">καὶ σθένος, ἀθανάτων δὲ θεῶν ἄπο ἔργα ἴσασιν. 420</l>
        <l n="421">αἳ μὲν ὕπαιθα ἄνακτος ἐποίπνυον· αὐτὰρ ὃ ἔῤῥων</l>
        <l n="422">πλησίον, ἔνθα Θέτις περ, ἐπὶ θρόνου ἷζε φαεινοῦ,</l>
        <l n="423">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε·</l>
        <l n="424">τίπτε Θέτι τανύπεπλε ἱκάνεις ἡμέτερον δῶ</l>
        <l n="425">αἰδοίη τε φίλη τε; πάρος γε μὲν οὔ τι θαμίζεις.</l>
        <l n="426">αὔδα ὅ τι φρονέεις· τελέσαι δέ με θυμὸς ἄνωγεν,</l>
        <l n="427">εἰ δύναμαι τελέσαι γε καὶ εἰ τετελεσμένον ἐστίν.</l>
        <l n="428">Τὸν δ' ἠμείβετ' ἔπειτα Θέτις κατὰ δάκρυ χέουσα·</l>
        <l n="429">Ἥφαιστ', ἦ ἄρα δή τις, ὅσαι θεαί εἰσ' ἐν Ὀλύμπῳ,</l>
        <l n="430">τοσσάδ' ἐνὶ φρεσὶν ᾗσιν ἀνέσχετο κήδεα λυγρὰ 430</l>
        <l n="431">ὅσσ' ἐμοὶ ἐκ πασέων Κρονίδης Ζεὺς ἄλγε' ἔδωκεν;</l>
        <l n="432">ἐκ μέν μ' ἀλλάων ἁλιάων ἀνδρὶ δάμασσεν</l>
        <l n="433">Αἰακίδῃ Πηλῆϊ, καὶ ἔτλην ἀνέρος εὐνὴν</l>
        <l n="434">πολλὰ μάλ' οὐκ ἐθέλουσα. ὃ μὲν δὴ γήραϊ λυγρῷ</l>
        <l n="435">κεῖται ἐνὶ μεγάροις ἀρημένος, ἄλλα δέ μοι νῦν,</l>
        <l n="436">υἱὸν ἐπεί μοι δῶκε γενέσθαί τε τραφέμεν τε</l>
        <l n="437">ἔξοχον ἡρώων· ὃ δ' ἀνέδραμεν ἔρνεϊ ἶσος·</l>
        <l n="438">τὸν μὲν ἐγὼ θρέψασα φυτὸν ὣς γουνῷ ἀλωῆς</l>
        <l n="439">νηυσὶν ἐπιπροέηκα κορωνίσιν Ἴλιον εἴσω</l>
        <l n="440">Τρωσὶ μαχησόμενον· τὸν δ' οὐχ ὑποδέξομαι αὖτις 440</l>
        <l n="441">οἴκαδε νοστήσαντα δόμον Πηλήϊον εἴσω.</l>
        <l n="442">ὄφρα δέ μοι ζώει καὶ ὁρᾷ φάος ἠελίοιο</l>
        <l n="443">ἄχνυται, οὐδέ τί οἱ δύναμαι χραισμῆσαι ἰοῦσα.</l>
        <l n="444">κούρην ἣν ἄρα οἱ γέρας ἔξελον υἷες Ἀχαιῶν,</l>
        <l n="445">τὴν ἂψ ἐκ χειρῶν ἕλετο κρείων Ἀγαμέμνων.</l>
        <l n="446">ἤτοι ὃ τῆς ἀχέων φρένας ἔφθιεν· αὐτὰρ Ἀχαιοὺς</l>
        <l n="447">Τρῶες ἐπὶ πρύμνῃσιν ἐείλεον, οὐδὲ θύραζε</l>
        <l n="448">εἴων ἐξιέναι· τὸν δὲ λίσσοντο γέροντες</l>
        <l n="449">Ἀργείων, καὶ πολλὰ περικλυτὰ δῶρ' ὀνόμαζον.</l>
        <l n="450">ἔνθ' αὐτὸς μὲν ἔπειτ' ἠναίνετο λοιγὸν ἀμῦναι, 450</l>
        <l n="451">αὐτὰρ ὃ Πάτροκλον περὶ μὲν τὰ ἃ τεύχεα ἕσσε,</l>
        <l n="452">πέμπε δέ μιν πόλεμον δέ, πολὺν δ' ἅμα λαὸν ὄπασσε.</l>
        <l n="453">πᾶν δ' ἦμαρ μάρναντο περὶ Σκαιῇσι πύλῃσι·</l>
        <l n="454">καί νύ κεν αὐτῆμαρ πόλιν ἔπραθον, εἰ μὴ Ἀπόλλων</l>
        <l n="455">πολλὰ κακὰ ῥέξαντα Μενοιτίου ἄλκιμον υἱὸν</l>
        <l n="456">ἔκταν' ἐνὶ προμάχοισι καὶ Ἕκτορι κῦδος ἔδωκε.</l>
        <l n="457">τοὔνεκα νῦν τὰ σὰ γούναθ' ἱκάνομαι, αἴ κ' ἐθέλῃσθα</l>
        <l n="458">υἱεῖ ἐμῷ ὠκυμόρῳ δόμεν ἀσπίδα καὶ τρυφάλειαν</l>
        <l n="459">καὶ καλὰς κνημῖδας ἐπισφυρίοις ἀραρυίας</l>
        <l n="460">καὶ θώρηχ'· ὃ γὰρ ἦν οἱ ἀπώλεσε πιστὸς ἑταῖρος 460</l>
        <l n="461">Τρωσὶ δαμείς· ὃ δὲ κεῖται ἐπὶ χθονὶ θυμὸν ἀχεύων.</l>
        <l n="462">Τὴν δ' ἠμείβετ' ἔπειτα περικλυτὸς ἀμφιγυήεις·</l>
        <l n="463">θάρσει· μή τοι ταῦτα μετὰ φρεσὶ σῇσι μελόντων.</l>
        <l n="464">αἲ γάρ μιν θανάτοιο δυσηχέος ὧδε δυναίμην</l>
        <l n="465">νόσφιν ἀποκρύψαι, ὅτε μιν μόρος αἰνὸς ἱκάνοι,</l>
        <l n="466">ὥς οἱ τεύχεα καλὰ παρέσσεται, οἷά τις αὖτε</l>
        <l n="467">ἀνθρώπων πολέων θαυμάσσεται, ὅς κεν ἴδηται.</l>
        <l n="468">Ὣς εἰπὼν τὴν μὲν λίπεν αὐτοῦ, βῆ δ' ἐπὶ φύσας·</l>
        <l n="469">τὰς δ' ἐς πῦρ ἔτρεψε κέλευσέ τε ἐργάζεσθαι.</l>
        <l n="470">φῦσαι δ' ἐν χοάνοισιν ἐείκοσι πᾶσαι ἐφύσων 470</l>
        <l n="471">παντοίην εὔπρηστον ἀϋτμὴν ἐξανιεῖσαι,</l>
        <l n="472">ἄλλοτε μὲν σπεύδοντι παρέμμεναι, ἄλλοτε δ' αὖτε,</l>
        <l n="473">ὅππως Ἥφαιστός τ' ἐθέλοι καὶ ἔργον ἄνοιτο.</l>
        <l n="474">χαλκὸν δ' ἐν πυρὶ βάλλεν ἀτειρέα κασσίτερόν τε</l>
        <l n="475">καὶ χρυσὸν τιμῆντα καὶ ἄργυρον· αὐτὰρ ἔπειτα</l>
        <l n="476">θῆκεν ἐν ἀκμοθέτῳ μέγαν ἄκμονα, γέντο δὲ χειρὶ</l>
        <l n="477">ῥαιστῆρα κρατερήν, ἑτέρηφι δὲ γέντο πυράγρην.</l>
        <l n="478">Ποίει δὲ πρώτιστα σάκος μέγα τε στιβαρόν τε</l>
        <l n="479">πάντοσε δαιδάλλων, περὶ δ' ἄντυγα βάλλε φαεινὴν</l>
        <l n="480">τρίπλακα μαρμαρέην, ἐκ δ' ἀργύρεον τελαμῶνα. 480</l>
        <l n="481">πέντε δ' ἄρ' αὐτοῦ ἔσαν σάκεος πτύχες· αὐτὰρ ἐν αὐτῷ</l>
        <l n="482">ποίει δαίδαλα πολλὰ ἰδυίῃσι πραπίδεσσιν.</l>
        <l n="483">Ἐν μὲν γαῖαν ἔτευξ', ἐν δ' οὐρανόν, ἐν δὲ θάλασσαν,</l>
        <l n="484">ἠέλιόν τ' ἀκάμαντα σελήνην τε πλήθουσαν,</l>
        <l n="485">ἐν δὲ τὰ τείρεα πάντα, τά τ' οὐρανὸς ἐστεφάνωται,</l>
        <l n="486">Πληϊάδας θ' Ὑάδας τε τό τε σθένος Ὠρίωνος</l>
        <l n="487">Ἄρκτόν θ', ἣν καὶ Ἄμαξαν ἐπίκλησιν καλέουσιν,</l>
        <l n="488">ἥ τ' αὐτοῦ στρέφεται καί τ' Ὠρίωνα δοκεύει,</l>
        <l n="489">οἴη δ' ἄμμορός ἐστι λοετρῶν Ὠκεανοῖο.</l>
        <l n="490">Ἐν δὲ δύω ποίησε πόλεις μερόπων ἀνθρώπων 490</l>
        <l n="491">καλάς. ἐν τῇ μέν ῥα γάμοι τ' ἔσαν εἰλαπίναι τε,</l>
        <l n="492">νύμφας δ' ἐκ θαλάμων δαΐδων ὕπο λαμπομενάων</l>
        <l n="493">ἠγίνεον ἀνὰ ἄστυ, πολὺς δ' ὑμέναιος ὀρώρει·</l>
        <l n="494">κοῦροι δ' ὀρχηστῆρες ἐδίνεον, ἐν δ' ἄρα τοῖσιν</l>
        <l n="495">αὐλοὶ φόρμιγγές τε βοὴν ἔχον· αἳ δὲ γυναῖκες</l>
        <l n="496">ἱστάμεναι θαύμαζον ἐπὶ προθύροισιν ἑκάστη.</l>
        <l n="497">λαοὶ δ' εἰν ἀγορῇ ἔσαν ἀθρόοι· ἔνθα δὲ νεῖκος</l>
        <l n="498">ὠρώρει, δύο δ' ἄνδρες ἐνείκεον εἵνεκα ποινῆς</l>
        <l n="499">ἀνδρὸς ἀποφθιμένου· ὃ μὲν εὔχετο πάντ' ἀποδοῦναι</l>
        <l n="500">δήμῳ πιφαύσκων, ὃ δ' ἀναίνετο μηδὲν ἑλέσθαι· 500</l>
        <l n="501">ἄμφω δ' ἱέσθην ἐπὶ ἴστορι πεῖραρ ἑλέσθαι.</l>
        <l n="502">λαοὶ δ' ἀμφοτέροισιν ἐπήπυον ἀμφὶς ἀρωγοί·</l>
        <l n="503">κήρυκες δ' ἄρα λαὸν ἐρήτυον· οἳ δὲ γέροντες</l>
        <l n="504">εἵατ' ἐπὶ ξεστοῖσι λίθοις ἱερῷ ἐνὶ κύκλῳ,</l>
        <l n="505">σκῆπτρα δὲ κηρύκων ἐν χέρσ' ἔχον ἠεροφώνων·</l>
        <l n="506">τοῖσιν ἔπειτ' ἤϊσσον, ἀμοιβηδὶς δὲ δίκαζον.</l>
        <l n="507">κεῖτο δ' ἄρ' ἐν μέσσοισι δύω χρυσοῖο τάλαντα,</l>
        <l n="508">τῷ δόμεν ὃς μετὰ τοῖσι δίκην ἰθύντατα εἴποι.</l>
        <l n="509">Τὴν δ' ἑτέρην πόλιν ἀμφὶ δύω στρατοὶ ἥατο λαῶν</l>
        <l n="510">τεύχεσι λαμπόμενοι· δίχα δέ σφισιν ἥνδανε βουλή, 510</l>
        <l n="511">ἠὲ διαπραθέειν ἢ ἄνδιχα πάντα δάσασθαι</l>
        <l n="512">κτῆσιν ὅσην πτολίεθρον ἐπήρατον ἐντὸς ἔεργεν·</l>
        <l n="513">οἳ δ' οὔ πω πείθοντο, λόχῳ δ' ὑπεθωρήσσοντο.</l>
        <l n="514">τεῖχος μέν ῥ' ἄλοχοί τε φίλαι καὶ νήπια τέκνα</l>
        <l n="515">ῥύατ' ἐφεσταότες, μετὰ δ' ἀνέρες οὓς ἔχε γῆρας·</l>
        <l n="516">οἳ δ' ἴσαν· ἦρχε δ' ἄρά σφιν Ἄρης καὶ Παλλὰς Ἀθήνη</l>
        <l n="517">ἄμφω χρυσείω, χρύσεια δὲ εἵματα ἕσθην,</l>
        <l n="518">καλὼ καὶ μεγάλω σὺν τεύχεσιν, ὥς τε θεώ περ</l>
        <l n="519">ἀμφὶς ἀριζήλω· λαοὶ δ' ὑπολίζονες ἦσαν.</l>
        <l n="520">οἳ δ' ὅτε δή ῥ' ἵκανον ὅθι σφίσιν εἶκε λοχῆσαι 520</l>
        <l n="521">ἐν ποταμῷ, ὅθι τ' ἀρδμὸς ἔην πάντεσσι βοτοῖσιν,</l>
        <l n="522">ἔνθ' ἄρα τοί γ' ἵζοντ' εἰλυμένοι αἴθοπι χαλκῷ.</l>
        <l n="523">τοῖσι δ' ἔπειτ' ἀπάνευθε δύω σκοποὶ εἵατο λαῶν</l>
        <l n="524">δέγμενοι ὁππότε μῆλα ἰδοίατο καὶ ἕλικας βοῦς.</l>
        <l n="525">οἳ δὲ τάχα προγένοντο, δύω δ' ἅμ' ἕποντο νομῆες</l>
        <l n="526">τερπόμενοι σύριγξι· δόλον δ' οὔ τι προνόησαν.</l>
        <l n="527">οἳ μὲν τὰ προϊδόντες ἐπέδραμον, ὦκα δ' ἔπειτα</l>
        <l n="528">τάμνοντ' ἀμφὶ βοῶν ἀγέλας καὶ πώεα καλὰ</l>
        <l n="529">ἀργεννέων οἰῶν, κτεῖνον δ' ἐπὶ μηλοβοτῆρας.</l>
        <l n="530">οἳ δ' ὡς οὖν ἐπύθοντο πολὺν κέλαδον παρὰ βουσὶν 530</l>
        <l n="531">εἰράων προπάροιθε καθήμενοι, αὐτίκ' ἐφ' ἵππων</l>
        <l n="532">βάντες ἀερσιπόδων μετεκίαθον, αἶψα δ' ἵκοντο.</l>
        <l n="533">στησάμενοι δ' ἐμάχοντο μάχην ποταμοῖο παρ' ὄχθας,</l>
        <l n="534">βάλλον δ' ἀλλήλους χαλκήρεσιν ἐγχείῃσιν.</l>
        <l n="535">ἐν δ' Ἔρις ἐν δὲ Κυδοιμὸς ὁμίλεον, ἐν δ' ὀλοὴ Κήρ,</l>
        <l n="536">ἄλλον ζωὸν ἔχουσα νεούτατον, ἄλλον ἄουτον,</l>
        <l n="537">ἄλλον τεθνηῶτα κατὰ μόθον ἕλκε ποδοῖιν·</l>
        <l n="538">εἷμα δ' ἔχ' ἀμφ' ὤμοισι δαφοινεὸν αἵματι φωτῶν.</l>
        <l n="539">ὡμίλευν δ' ὥς τε ζωοὶ βροτοὶ ἠδ' ἐμάχοντο,</l>
        <l n="540">νεκρούς τ' ἀλλήλων ἔρυον κατατεθνηῶτας. 540</l>
        <l n="541">Ἐν δ' ἐτίθει νειὸν μαλακὴν πίειραν ἄρουραν</l>
        <l n="542">εὐρεῖαν τρίπολον· πολλοὶ δ' ἀροτῆρες ἐν αὐτῇ</l>
        <l n="543">ζεύγεα δινεύοντες ἐλάστρεον ἔνθα καὶ ἔνθα.</l>
        <l n="544">οἳ δ' ὁπότε στρέψαντες ἱκοίατο τέλσον ἀρούρης,</l>
        <l n="545">τοῖσι δ' ἔπειτ' ἐν χερσὶ δέπας μελιηδέος οἴνου</l>
        <l n="546">δόσκεν ἀνὴρ ἐπιών· τοὶ δὲ στρέψασκον ἀν' ὄγμους,</l>
        <l n="547">ἱέμενοι νειοῖο βαθείης τέλσον ἱκέσθαι.</l>
        <l n="548">ἣ δὲ μελαίνετ' ὄπισθεν, ἀρηρομένῃ δὲ ἐῴκει,</l>
        <l n="549">χρυσείη περ ἐοῦσα· τὸ δὴ περὶ θαῦμα τέτυκτο.</l>
        <l n="550">Ἐν δ' ἐτίθει τέμενος βασιλήϊον· ἔνθα δ' ἔριθοι 550</l>
        <l n="551">ἤμων ὀξείας δρεπάνας ἐν χερσὶν ἔχοντες.</l>
        <l n="552">δράγματα δ' ἄλλα μετ' ὄγμον ἐπήτριμα πῖπτον ἔραζε,</l>
        <l n="553">ἄλλα δ' ἀμαλλοδετῆρες ἐν ἐλλεδανοῖσι δέοντο.</l>
        <l n="554">τρεῖς δ' ἄρ' ἀμαλλοδετῆρες ἐφέστασαν· αὐτὰρ ὄπισθε</l>
        <l n="555">παῖδες δραγμεύοντες ἐν ἀγκαλίδεσσι φέροντες</l>
        <l n="556">ἀσπερχὲς πάρεχον· βασιλεὺς δ' ἐν τοῖσι σιωπῇ</l>
        <l n="557">σκῆπτρον ἔχων ἑστήκει ἐπ' ὄγμου γηθόσυνος κῆρ.</l>
        <l n="558">κήρυκες δ' ἀπάνευθεν ὑπὸ δρυῒ δαῖτα πένοντο,</l>
        <l n="559">βοῦν δ' ἱερεύσαντες μέγαν ἄμφεπον· αἳ δὲ γυναῖκες</l>
        <l n="560">δεῖπνον ἐρίθοισιν λεύκ' ἄλφιτα πολλὰ πάλυνον. 560</l>
        <l n="561">Ἐν δ' ἐτίθει σταφυλῇσι μέγα βρίθουσαν ἀλωὴν</l>
        <l n="562">καλὴν χρυσείην· μέλανες δ' ἀνὰ βότρυες ἦσαν,</l>
        <l n="563">ἑστήκει δὲ κάμαξι διαμπερὲς ἀργυρέῃσιν.</l>
        <l n="564">ἀμφὶ δὲ κυανέην κάπετον, περὶ δ' ἕρκος ἔλασσε</l>
        <l n="565">κασσιτέρου· μία δ' οἴη ἀταρπιτὸς ἦεν ἐπ' αὐτήν,</l>
        <l n="566">τῇ νίσοντο φορῆες ὅτε τρυγόῳεν ἀλωήν.</l>
        <l n="567">παρθενικαὶ δὲ καὶ ἠΐθεοι ἀταλὰ φρονέοντες</l>
        <l n="568">πλεκτοῖς ἐν ταλάροισι φέρον μελιηδέα καρπόν.</l>
        <l n="569">τοῖσιν δ' ἐν μέσσοισι πάϊς φόρμιγγι λιγείῃ</l>
        <l n="570">ἱμερόεν κιθάριζε, λίνον δ' ὑπὸ καλὸν ἄειδε 570</l>
        <l n="571">λεπταλέῃ φωνῇ· τοὶ δὲ ῥήσσοντες ἁμαρτῇ</l>
        <l n="572">μολπῇ τ' ἰυγμῷ τε ποσὶ σκαίροντες ἕποντο.</l>
        <l n="573">Ἐν δ' ἀγέλην ποίησε βοῶν ὀρθοκραιράων·</l>
        <l n="574">αἳ δὲ βόες χρυσοῖο τετεύχατο κασσιτέρου τε,</l>
        <l n="575">μυκηθμῷ δ' ἀπὸ κόπρου ἐπεσσεύοντο νομὸν δὲ</l>
        <l n="576">πὰρ ποταμὸν κελάδοντα, παρὰ ῥοδανὸν δονακῆα.</l>
        <l n="577">χρύσειοι δὲ νομῆες ἅμ' ἐστιχόωντο βόεσσι</l>
        <l n="578">τέσσαρες, ἐννέα δέ σφι κύνες πόδας ἀργοὶ ἕποντο.</l>
        <l n="579">σμερδαλέω δὲ λέοντε δύ' ἐν πρώτῃσι βόεσσι</l>
        <l n="580">ταῦρον ἐρύγμηλον ἐχέτην· ὃ δὲ μακρὰ μεμυκὼς 580</l>
        <l n="581">ἕλκετο· τὸν δὲ κύνες μετεκίαθον ἠδ' αἰζηοί.</l>
        <l n="582">τὼ μὲν ἀναῤῥήξαντε βοὸς μεγάλοιο βοείην</l>
        <l n="583">ἔγκατα καὶ μέλαν αἷμα λαφύσσετον· οἳ δὲ νομῆες</l>
        <l n="584">αὔτως ἐνδίεσαν ταχέας κύνας ὀτρύνοντες.</l>
        <l n="585">οἳ δ' ἤτοι δακέειν μὲν ἀπετρωπῶντο λεόντων,</l>
        <l n="586">ἱστάμενοι δὲ μάλ' ἐγγὺς ὑλάκτεον ἔκ τ' ἀλέοντο.</l>
        <l n="587">Ἐν δὲ νομὸν ποίησε περικλυτὸς ἀμφιγυήεις</l>
        <l n="588">ἐν καλῇ βήσσῃ μέγαν οἰῶν ἀργεννάων,</l>
        <l n="589">σταθμούς τε κλισίας τε κατηρεφέας ἰδὲ σηκούς.</l>
        <l n="590">Ἐν δὲ χορὸν ποίκιλλε περικλυτὸς ἀμφιγυήεις, 590</l>
        <l n="591">τῷ ἴκελον οἷόν ποτ' ἐνὶ Κνωσῷ εὐρείῃ</l>
        <l n="592">Δαίδαλος ἤσκησεν καλλιπλοκάμῳ Ἀριάδνῃ.</l>
        <l n="593">ἔνθα μὲν ἠΐθεοι καὶ παρθένοι ἀλφεσίβοιαι</l>
        <l n="594">ὀρχεῦντ' ἀλλήλων ἐπὶ καρπῷ χεῖρας ἔχοντες.</l>
        <l n="595">τῶν δ' αἳ μὲν λεπτὰς ὀθόνας ἔχον, οἳ δὲ χιτῶνας</l>
        <l n="596">εἵατ' ἐϋννήτους, ἦκα στίλβοντας ἐλαίῳ·</l>
        <l n="597">καί ῥ' αἳ μὲν καλὰς στεφάνας ἔχον, οἳ δὲ μαχαίρας</l>
        <l n="598">εἶχον χρυσείας ἐξ ἀργυρέων τελαμώνων.</l>
        <l n="599">οἳ δ' ὁτὲ μὲν θρέξασκον ἐπισταμένοισι πόδεσσι</l>
        <l n="600">ῥεῖα μάλ', ὡς ὅτε τις τροχὸν ἄρμενον ἐν παλάμῃσιν 600</l>
        <l n="601">ἑζόμενος κεραμεὺς πειρήσεται, αἴ κε θέῃσιν·</l>
        <l n="602">ἄλλοτε δ' αὖ θρέξασκον ἐπὶ στίχας ἀλλήλοισι.</l>
        <l n="603">πολλὸς δ' ἱμερόεντα χορὸν περιίσταθ' ὅμιλος</l>
        <l n="604">τερπόμενοι·</l>
        <l n="605">δοιὼ δὲ κυβιστητῆρε κατ' αὐτοὺς</l>
        <l n="606">μολπῆς ἐξάρχοντες ἐδίνευον κατὰ μέσσους.</l>
        <l n="607">Ἐν δ' ἐτίθει ποταμοῖο μέγα σθένος Ὠκεανοῖο</l>
        <l n="608">ἄντυγα πὰρ πυμάτην σάκεος πύκα ποιητοῖο.</l>
        <l n="609">Αὐτὰρ ἐπεὶ δὴ τεῦξε σάκος μέγα τε στιβαρόν τε,</l>
        <l n="610">τεῦξ' ἄρα οἱ θώρηκα φαεινότερον πυρὸς αὐγῆς, 610</l>
        <l n="611">τεῦξε δέ οἱ κόρυθα βριαρὴν κροτάφοις ἀραρυῖαν</l>
        <l n="612">καλὴν δαιδαλέην, ἐπὶ δὲ χρύσεον λόφον ἧκε,</l>
        <l n="613">τεῦξε δέ οἱ κνημῖδας ἑανοῦ κασσιτέροιο.</l>
        <l n="614">Αὐτὰρ ἐπεὶ πάνθ' ὅπλα κάμε κλυτὸς ἀμφιγυήεις,</l>
        <l n="615">μητρὸς Ἀχιλλῆος θῆκε προπάροιθεν ἀείρας.</l>
        <l n="616">ἣ δ' ἴρηξ ὣς ἆλτο κατ' Οὐλύμπου νιφόεντος</l>
        <l n="617">τεύχεα μαρμαίροντα παρ' Ἡφαίστοιο φέρουσα.</l>

      </div>
    </body>
  </text>
</TEI>
